Єрусали́м (івр. יְרוּשָׁלַיִם‎ Єрушала́їм, араб. القدس‎ аль-Кудс, у перекладі «священний») — стародавнє близькосхідне місто, розташоване на вододілі між Середземним та Мертвим морями, на висоті 650–840 м, одне з найдавніших міст світу, центр трьох релігій — юдаїзму, християнства й ісламу, столиця древнього Юдейського царства. Історично є в коліні Юди. Місто було засноване понад 3700 років тому і зараз його архітектура є сумішшю пам'яток історії різних культур і народів.

Єрусалим — офіційна столиця держави Ізраїль, у ньому перебувають всі урядові заклади, хоча ізраїльський суверенітет над східною частиною міста не визнаний значною частиною міжнародного співтовариства.

Статус Єрусалима

Ізраїль та Палестинська автономія офіційно вважають Єрусалим своєю столицею й не визнають таке право за іншою стороною, хоча ізраїльський суверенітет над східною частиною міста не визнаний ні ООН, ні значною частиною міжнародного співтовариства, а органи влади Палестинської автономії взагалі ніколи не перебували в Єрусалимі.

Статус Єрусалима — предмет гарячих дискусій. Резолюція Генеральної асамблеї ООН № 181 від 29 листопада 1947, відома за назвою «Резолюція про розділ Палестини», припускала, що міжнародне співтовариство візьме під свій контроль майбутнє Єрусалима після закінчення британського мандата (15 травня 1948).

В 1950 році Ізраїль оголосив Єрусалим своєю столицею; всі гілки влади ізраїльського уряду розташовуються в Єрусалимі. У 1950 році, коли місто було поділено між Ізраїлем і Йорданією, цей статус поширювався тільки на західну частину міста.

Після перемоги в Шестиденній Війні 1967 року Ізраїль одержав контроль над всією територією міста, законодавчо відокремив Східний Єрусалим від західного берега ріки Йордан й оголосив свій суверенітет над Єрусалимом. Законом про Єрусалим від 30 липня 1980 року Ізраїль оголосив Єрусалим своєю єдиною й неподільною столицею. У Єрусалимі перебувають Кнесет, всі державні й урядові заклади Ізраїлю.

ООН і всі його члени не визнають однобічної анексії Східного Єрусалима. Майже всі держави розміщають свої посольства в районі Великого Тель-Авіва, за винятком Болівії й Парагваю, чиї посольства розташовуються в околицях Єрусалима Мевасерет-Ціон. Конгрес США ще в 2000 році ухвалив рішення щодо переносу посольства в Єрусалим, однак уряд США постійно відкладає виконання рішення.

15 серпня 2006 року уряд Коста-Ріки оголосив про перенесення свого посольства з Єрусалима в Тель-Авів, а 25 серпня того ж року — уряд Ель-Сальвадору, і в наш час в Єрусалимі більше не залишилося посольств іноземних держав [1].

У Східному Єрусалимі розташовуються консульства США й деяких інших країн, що здійснюють контакти з Палестинською автономією.
Культура, наука

До найвідоміших установ освіти міста належить заснований у 1918 році Єврейський університет, заснована у 1959 році Академія наук Ізраїля, Єврейська національна й університетська бібліотека, Національна бібліотека Ізраїлю. У місті знаходяться чисельні релігійні дослідницькі та освітні інституції. До них належать відкриті у 1890 році французькі École Biblique та École Archéologique Française та відкрита 1927 року Папський біблійний інститут та Інститут юдейської релігії (1963).
Населення

На 2010 рік з 780 200 жителів, 65% — євреї, 32% — араби, 2% — християни. 35% населення це діти у віці до 15 років. Ріст населення становить 1,1% у рік.

Населення Єрусалима в різні часи:
рік 	євреї 	мусульмани 	християни 	всього
1525 	100 	18 900 	- 	-
1538 	115 	19 750 	- 	-
1553 	163 	20 850 	- 	-
1562 	200 	21 450 	- 	-
1844 	712 	35 000 	3 390 	39 102
1876 	1200 	37 560 	5 470 	44230
1896 	2811 	39 760 	8 750 	51 320
1922 	3400 	44 400 	14 700 	62 500
1931 	21 200 	51 900 	19 300 	92 400
1944 	57 000 	59 600 	29 400 	146 000
1948 	- 	- 	- 	84 000
2010 	507 000 	250 000 	15 600 	780 200
Старе місто Єрусалиму
Вулиця Старого міста

    Докладніше: Старе місто (Єрусалим)

Історична частина Єрусалиму — Старе місто займає площу близько 1 км2. З середини 16 ст. до 1860 р. власне цією територією було ціле місто Єрусалим оточене оборонним муром. Оборонний мур Єрусалима побудований в 1538 р. османським султаном Сулейманом Пишним. Його протяжність становить близько 4,5 км, та він має висоту від 5 до 15 метрів і товщину до 5 метрів. У Старому місті розташовуються ряд святих місць для християн, мусульман та юдеїв: Храмова гора,Стіна Плачу, Храм Гробу Господнього, Купол Скелі та мечеть Аль-Акса. До Старого міста також справедливо відносять і Гору Сіон з Храмом Успіння Пресвятої Богородиці, територія яких не увійшла з фінансових причин при будівництві оборонного муру султаном Сулейманом І Пишним. Старе місто поділяється на чотири квартали, уявні межі яких були впорядковані тільки у 19 столітті: Мусульманський квартал, Християнський квартал, Єврейський квартал та Вірменський квартал.
Релігійне значення
Стіна плачу
Мечеть Аль-Акса, священна для мусульман

Єрусалим священне місто юдаїзму впродовж 3 тис. років, християнства — 2 тис. років, ісламу — 1400 років. Статистичний щорічник Єрусалима наводить список 1204 синагог, 150 церков і 73 мечетей, розташованих у місті[1]. Незважаючи на зусилля, спрямовані на забезпечення мирного співіснування релігій, деякі місця поклоніння, наприклад, Храмова гора, були й залишаються джерелом тертя й суперечок.
Храм Гробу Господнього

Єрусалим священний для євреїв, відколи цар Давид проголосив місто своєю столицею в 10 ст. до Христа. У Єрусалимі були зведені Храм Соломона і Другий Храм[2]. Місто згадується у Біблії 632 рази. Сьогодні Стіна Плачу — залишки стіни, що оточувала Другий Храм — для євреїв є святинею, другою тільки після Святої святих Храмової гори[3]. Синагоги у всьому світі традиційно споруджуються так, щоб свята арка була обернута до Єрусалиму[4], а арки в єрусалимських синагогах обернуті до Святої святих[5]. Як велить Мішна, й як кодифіковано у Шулхан арух, щоденні молитви виголошуються обличчям до Єрусалиму й Храмової гори. Багато євреїв мають спеціальну табличку, міцрах, вдома, яка позначає напрямок молитви.

Для християн Єрусалим священний не тільки в зв'язку з історією, записаною у Старому Заповіті, але й тому, що місто пов'язане з життям Ісуса Христа. У Новому Заповіті розповідається про те, що Ісуса принесли в Єрусалим незабаром після його народження[6]. Він повернувся в Єрусалим пізніше й прогнав міняйл із Храму[7]. Верхні покої, де проходила таємна вечеря, розташовані на горі Сіон, в тому ж будинку що й гріб царя Давида[8][9]. На горі Голгофі Ісуса розп'яли на хресті. Євангеліє від Івана повідомляє, що гора була за межами Єрусалима[10], але сучасні археологічні знахідки свідчать про те, що Голгофа була неподалік від мурів Старого міста, в межах сучасного Єрусалима[11]. За найпопулярнішою з версій на місці Голгофи було зведено Храм Гробу Господнього, до якого приходять християнські паломники впродовж останніх двох тисяч років[11][12][13].
Храмова гора

Єрусалим вважається третім за значенням священним містом мусульман-сунітів[джерело не вказане 1757 днів]. Він був центром кібли, напрямку молитви мусульман, приблизно рік, перш ніж вона була перенесена до кааби в Мецці[14]. Однак, найбільше значення для ісламу Єрусалим має тому, що з ним пов'язана ніч сходження пророка Магомета на небеса. Мусульмани вірять, що одної ночі Магомет був чудодійно перенесений з Мекки до Храмової гори в Єрусалимі, звідки він зійшов на небо, щоб зустрітися з попередніми пророками ісламу[15][16]. Перший вірш сури Корану аль-Ісра повідомляє, що пунктом призначення мандрівки Магомета була найдальша мечеть[17], і вважається, що вона знаходилася в Єрусалимі. Сьогодні на Храмовій горі розташовані дві ісламські святині, присвячені цій події — мечеть аль-Акса, що означає найдальша, та Купол Скелі, зведений над Каменем основи, з якого Магомет здійнявся в небо[18].

Єрусалим входить до числа чотирьох святих для євреїв міст (Єрусалим, Хеврон, Тверія і Цфат)[19]
Історія
Старе місто Єрусалима
і його оборонна стіна
Old City of Jerusalem and its Walls *
* Назва в офіційному англомовному списку
World Heritage Logo global.svg    Світова спадщина    Прапор ЮНЕСКО
Old City (Jerusalem).jpg
Map of Jerusalem - the old city - EN.png
31°47′00″ пн. ш. 35°14′00″ сх. д.
Країна 	Єрусалим (Об'єкт запропонований Йорданією)[20]
Тип 	Культурний
Критерії 	ii, iii, vi
Об'єкт № 	148
Історія реєстрації
Зареєстровано: 	1981 (5 сесія)
Під загрозою 	1982—
Commons-logo.svg Єрусалим у Вікісховищі
Доантичні часи
Східчаста кам'яна побудова, місто Давида

Аналіз кераміки свідчить про те, що місто Давида, яке лежало в межах сучасного Єрусалима, було місцем проживання людей ще в мідну добу, тобто приблизно 6 тис. років тому[джерело не вказане 1757 днів][21]. Існують докази постійного поселення часів ранньої бронзової доби[21][22]. Першими письмовими згадками про місто є, мабуть, єгипетські ієратичні тексти 19 ст. до Христа, в яких серед ворогів фараона називається місто Рошламем або Рошрамен[21] та листи з амарнського архіву[23][24]. Деякі археологи, зокрема Кетлін Кеньйон, вважають, що Єрусалим[25] був заснований північно-західними семітськими племенами приблизно в 26 столітті до Христа. За єврейськими переказами місто було засноване предками Авраама Симом та Ебером.

У Біблії Єрусалим (Салем) уперше згадується за правління Мелхіседека, союзника Авраама, якого вважають Симом із переказів. Пізніше, в часи Ісуса Навина Єрусалим лежав на території Веніамінового коліна та євусеїв, поки його не підкорив і не зробив своєю столицею Ізріїльського царства цар Давид[26][27][v] Недавні розкопки великої кам'яної будови і поряд із нею деякі археологи вважають залишками палацу царя Давида, що було б підтвердженням оповіді з Біблії[28].

Єврейські релігійні тексти стверджують, що цар Давид правив до 970 року. Його спадкоємець, син Соломон[29], побудував священний храм на горі Морія, відомий також як Храм Соломона й Перший Храм. У Храмі зберігався Ковчег Заповіту, скринька з табличками, на яких були записані заповіді Божі[30]. Упродовж понад 400 років, до вавилонського завоювання у 587 році, Єрусалим був політичною столицею об'єднаного царства Ізраїль, а пізніше Юдейського царства. Протягом цього періоду, який називають періодом Першого Храму[31], Храм був релігійним центром ізраїльтян[32][33].

Коли в 722 році Ассирія завоювала царство Ізраїль, Єрусалим зміцнився завдяки припливу біженців із півночі. Період Першого Храму завершився приблизно в 586 році до Христа, коли вавилоняни завоювали Юдею разом із Єрусалимом і зруйнували Перший Храм[31]. У 538 до Р. Х., через півстоліття після вавилонського завоювання, перський цар Кир Великий запросив євреїв повернутися до Юдеї й відбудувати Храм[34]. Спорудження Другого Храму завершилося у 516 році до Христа за правління Дарія I, через 70 років після зруйнування Першого Храму[35][36]. У 445 році указ царя Артаксеркс I дозволив відбудову міських мурів[37]. Роль Єрусалима як столиці Юдеї та центру єврейської релігії відновилася.
Античні часи

Коли Александр Македонський підкорив собі перську державу Ахеменідів, Єрусалим і вся Юдея потрапила в сферу впливу македонців, а після смерті Александра опинилася в руках Птоломеїв, першим із яких був Птолемей I Сотер. У 198 році до Христа Птоломей V втратив Єрусалим та Юдею, і вони перейшли до держави Селевкідів. Спроби Селевкідів еллінізувати місто призвели до успішного повстання Маккавеїв у 168 до Христа. Повстання очолили першосвященик Маттатій та п'ять його синів. Як наслідок у −152 утворилося царство Хасмонеїв із столицею в Єрусалимі. Воно проіснувало до захоплення Єрусалима Римом у −63, за Помпея Великого[38].
Облога й руйнування Єрусалима римлянами (Девід Робертс, 1850)

Римляни, при імперії, встановили маріонеткову державу на чолі з Іродом I, який розбудовував і прикрашав місто, побудував мури, вежі й палаци, розбудував Храмову гору. За Ірода забудова Храмової гори зросла вдвічі[29][39][40]. Незабаром після смерті Ірода, в 6 році, Юдея опинилася під прямим правлінням Риму як провінція Іудея[41], хоча Іродові спадкоємці залишалися маріонетковими царями сусідніх територій до 96 року.

Незадоволеність євреїв римським правлінням призвела до повстання, яке було придушене римлянами під час Іудейської війни. Захопивши Єрусалим у 70 році, римляни зруйнували Другий Храм. Єрусалим знову на кілька років став столицею Юдеї під час повстання Бар-Кохби 132 року. У 135 римляни придушили повстання. Імператор Адріан побудував на руїнах Єрусалима римське місто Елія-Капітоліна[42] і заборонив євреям входити в нього. Усю провінцію Іудею Адріан перейменував у Сирію Палестину[43][44]. Заборона на вхід євреїв до Єрусалима діяла до 4 століття.

Єрусалим залишався в руках спочатку Риму, а потім Візантії впродовж 5 століть після повстання Бар-Кохби. Римський імператор Костянтин Великий спорудив у місті християнські храми, такі як Храм Гробу Господнього і повернув йому назву Єрусалим.

Пік Єрусалиму за розміром і населенням припав на кінець періоду Другого Храму. Тоді місто займало понад два квадратних кілометри і налічувало 200 тис. мешканців[43][45].

Візантійська імперія зберігала контроль над Єрусалимом впродовж кількох століть після розпаду Римської імперії, але на початку 7 століття Єрусалим потрапив у руки персів держави Сасанідів, хоча Візантія швидко повернула його собі. Перси захопили Єрусалим у 614 при допомозі навколишнього єврейського населення, якому остогидли візантійці[46], після 21-денної облоги. Візантійські хроніки розповідають, що перси та євреї вирізали десятки тисяч християн[47]. Після 15-річної перської окупації візантійський імператор Іраклій відвоював його в 629[46].