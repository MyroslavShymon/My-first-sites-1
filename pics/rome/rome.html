Рим (італ. Roma, лат. Rōma) — столиця Італії, адміністративний центр провінції Рим та області Лаціо. Населення становить понад 2,76 млн осіб, це найбільша за територією і кількістю жителів комуна країни. Міська агломерація нараховує до 3,7[1] млн жителів і є другою за величиною в Італії після Мілана. Рим розташований в центральній частині Апеннінського півострова на річці Тибр, поблизу узбережжя Тірренського моря.

Рим — одне з найстаріших міст світу, столиця Стародавнього Риму. Тому, Рим часто називають «вічним містом». Також Рим називають «містом на семи пагорбах». Це пов'язано з тим, що спочатку поселення було на пагорбі Палатин, згодом були заселені сусідні пагорби — Капітолій і Квіринал. Дещо пізніше поселення з'явилися на останніх 4 пагорбах Целій, Авентін, Есквілін і Вімінал.

Рим — метрополія старовинного світу (за переказом із 753 до н. е.), починаючи з середини 1-го століття, головний осередок західного християнства, з 1870 — столиця Італії; 3,4 млн мешканців (1970).

Назва

За легендою Рим був заснований Ромулом і Ремом 21 квітня 753 р. до н. е.. Ромул і став його першим царем. Цю дату приводить історик Марк Теренцій Варрон. До нього римляни називали різні дати у проміжку між 758 і 728 роками до н. е.
Географія
Розташування
Вигляд Рима з орбіти
Тибр Вночі

Місто розміщено в центральній частині Італії, над рікою Тибр, в її гирлі, на височинній вапняній території недалеко від морського узбережжя. Це столиця країни й осередок найважливіших установ політичного й економічного життя. Рим другий після Мілану фінансовий і економічний центр Італії.
Клімат
[сховати]Клімат Риму
Показник 	Січ 	Лют 	Бер 	Кві 	Тра 	Чер 	Лип 	Сер 	Вер 	Жов 	Лис 	Гру 	Рік
Середній максимум, °C 	11,9 	13,0 	15,2 	17,7 	22,8 	26,9 	30,3 	30,6 	26,5 	21,4 	15,9 	12,6 	20,4
Середня температура, °C 	7,5 	8,2 	10,2 	12,6 	17,2 	21,1 	24,1 	24,5 	20,8 	16,4 	11,4 	8,4 	15,2
Середній мінімум, °C 	3,1 	3,5 	5,2 	7,5 	11,6 	15,3 	18,0 	18,3 	15,2 	11,3 	6,9 	4,2 	10,0
Норма опадів, мм 	66.9 	73.3 	57.8 	80.5 	52.8 	34.0 	19.2 	36.8 	73.3 	113.3 	115.4 	81.0 	804.3
Кількість сонячних годин 	120,9 	132,8 	167,4 	201,0 	263,5 	285,0 	331,7 	297,6 	237,0 	195,3 	129,0 	111,6 	2472,8
Кількість днів з опадами 	7,0 	7,6 	7,6 	9,2 	6,2 	4,3 	2,1 	3,3 	6,2 	8,2 	9,7 	8,0 	79,4


джерело: Servizio Meteorologico,[2] data of sunshine hours[3]
Сусідні муніципалітети

    Альбано-Лаціале
    Ангуїллара-Сабація
    Ардеа
    Кампаньяно-ді-Рома
    Кастель-Гандольфо
    Кастель-Сан-П'єтро-Романо
    Чіампіно
    Ватикан
    Колонна
    Фіумічіно
    Фонте-Нуова

	

    Формелло
    Фраскаті
    Галлікано-нель-Лаціо
    Гроттаферрата
    Гуідонія-Монтечеліо
    Марино
    Ментана
    Монте-Порціо-Катоне
    Монте-Компатрі
    Монтеротондо

	

    Палестрина
    Полі
    Помеція
    Ріано
    Сакрофано
    Сан-Грегоріо-да-Сассола
    Тіволі
    Тревіньяно-Романо
    Цагароло



Історія
Стародавній Рим

В історії становлення стародавнього Рима, як міста можна відзначити кілька епох що відповідають епохам територіального і державного розвитку римської держави. Перша епоха охоплює собою життя міста до укріплення його Сервієвою стіною і відповідає царському періоду історії Риму, друга закінчується будівельною діяльністю Цезаря і відповідає епосі поступового перетворення міста-держави в імперію, а третя охоплює час перших імператорів до Септіміуса Северуса; четверта — час до V ст. н. е. Про чисельність населення Рима в республіканську й імператорську епохи немає точних відомостей. За оцінками, населення Рима за часів Сулли в 400 тис., а в II — III ст. н. е. — до 800 тис. чоловік.
Царський період

Найдавніші поселення з хатин, що відносяться до культури залізного віку і швидше за все з'явилися на місці Рима задовго до восьмого століття до н. е. Вони будувалися на пагорбах навколо долини, що лежить біля річки Тібр, у місці де колись був брід. Про початок міста Рима маємо тільки легенди й гіпотези, засновані переважно на аналогіях.

За найпоширенішими нині переказами, Рим був заснований Ромулом 21 квітня 753 р. до н. е. Одного разу Ромул і Рем почали сперечатися на пагорбі Палатин з приводу того, де заснувати місто, і вирішили використати ворожіння на польоті птахів. Над Ремом пролетіло 6 шулік, а над Ромулом 12. Ромул почав робити борозни, а Рем стрибав через них. Ромул сказав, що це є святотатством і вбив Рема та сказав: «Так буде з кожним, хто перейде стіни мого міста». Є також ще інша версія, за якою Ромул сказав «Кордон мого міста ніхто не переступить», а це була всього лише борозна і трохи каміння. Рем засміявся і перестрибнув через межу. Так було засновано Рим. Ромул і став його першим царем.

Цю дату приводить історик Марк Теренцій Варрон. До нього римляни називали різні дати в проміжку між 758 і 728 роками до н. е. Безсумнівно, що ядром Рима був Палатинський пагорб і обидві його вершини Палатин і Цермал; до цього ведуть як усі легенди про початок Рима, так і положення пагорба в центрі римських пагорбів та їх конфігурація, що робила його найбільш недоступним. Безсумнівно, однак і те, що Рим був не єдиною громадою, що існувала, у далекій давнині, в межах нинішнього міста. На протилежному до Палатіну Квіриналі здавна жила інша громада, можливо навіть іншої національності.

Чи існували окремі громади і на інших пагорбах — сказати неможливо. Літературні перекази зберегли нам вістки, які ґрунтувались на релігійних обрядах, що збереглися від найдавнішого часу (в той прадавній історичний час жрецька колегія luperci — вовкуни — оббігала колом стародавнє Палатинське місто), точні дані про сакральні кордони Палатинського міста (pomcerium) вказує нам положення дійсних укріплень.
Капітолійська вовчиця годує Ромула і Рема

Сакральна межа йшла ad ima montis Palatini (біля підніжжя Палатина). Територія міста представлялася римлянам, як і всяка священна ділянка (templum), квадратом; звідси ім'я Палатінського міста — Roma quadrata; відомі чотири кути цього квадрата, що дозволяють визначити справжню форму первинного Рима, яка наближалася, ймовірно, більше до трапеції, ніж до квадрата. За аналогією з іншими старолатинськими містами можна припустити, що укріплення міста йшли поверх пагорба і складалися частково зі штучних споруд (можливо валів).

В інших місцях фортифікаційні роботи обмежувалися обтесуванням і без того крутих схилів. Ці укріплення збереглися у великих шматках і до нашого часу. Так звані fondi di capanne — поглиблення в ґрунті, на яких стояли круглі мазанки стародавніх латинів, і надгробні урни, що імітують ці мазанки, з їх широкими дверима і конічної дахом, — дають нам уявлення про ці оселі, які покривали плато Палатина. Ту ж форму мали, ймовірно, і святині, як показують пізніші круглі храми старолатинських божеств і житла верховного жерця і царя. Спогади про це збереглися в реліквії пізнього походження, як курінь Фаустул (tugurium Faustuli) і будинок Ромула (casa Romuli), що зберігалися до IV столітті н. е.

Можливо, що поряд з круглими мазанками на Палатині раніше будували і чотирикутні будинки. Можливо, вже Палатинське місто пов'язано було з протилежним берегом Тібру дерев'яним мостом, збудованим ще тоді, коли ні залізні, ні бронзові цвяхи не були у використанні (пізніший pons Sublicius). Пов'язані з Палатинським містом були і дві найдавніші дороги (viae), пізніше вулиці: нова і священна (nova et sacra); але ні їх відношення до міста, ні їх зв'язок між собою досі ще не з'ясовано. Серед пізніших укріплень збереглися старі ворота міста (porta Mugonia, porta Romanula).

Чи довго існувала невелика Палатинська громада у своєму первісному обсязі, ми не знаємо. У наступній стадії розвитку укріплене місто сильно розрослося й охопило собою вже 7 пагорбів — Septimontium, — частково оточених земляним валом (murus terreus). Про існування цієї стадії свідчать знову ж таки релігійні обряди, у яких 7 пагорбів є одним цілим. Тільки ці 7 пагорбів — аж ніяк не всім нам знайомі 7 пагорбів Рима, а дрібнішого поділу, а саме, за свідченням Антистія Лабеона — Палатий з Цермалом (дві вершини Палатинського пагорба), Велія — пагорб між Палатином і Есквіліном, Фагутал-Каріна (висота, на якій тепер стоїть S. Pietro in Vincoli), Ціспій і Оппій — дві вершини Есквіліна, і Субура, західний схил останнього і долина між ними (може бути замість останнього треба вставити частину Целія — Sucusa).

Питання щодо складу Септімонтія залишається, втім, спірним; невідомо також як виник Септімонтій — чи з'єднанням громад, що сиділи на окремих вершинах, чи розширенням Палатинської громади; імовірніше за все — останнє. І переказ, і топографічні дані зрозуміло говорять про існування міста, що омивається двома струмками (в долинах Velabrum і vallis Murcia) та лежить на трапецієподібному плоскогір'ю. Ця форма є звичною в римській Кампаньї (сільські місцевості) і також зручне для виникнення укріпленого центру. Жителі громади, що виникла на Квіринал (collis Quirinalis або просто collis; звідси назва жителів громади — Collini), колись з'єдналися з сусідами (montani), і з цього з'єднання виникло місто, що носить в сучасній науці ім'я міста чотирьох кварталів (urbs quattuor regionum). Три з них — regio Palatina, Esquilina і Suburana — належали старому місту, четвертий квартал склала нова громада — regio Collina.

І про це місто існують лише неясні спогади у пізніших релігійних обрядах. Головним свідченням про його існування є те, що сакральна межа міста (померій) до часів Сулли обіймала лише місто чотирьох кварталів. Пам'яток цього періоду життя Рима не збереглося; з пам'ятників, що згадуються переказами, до цього періоду зазвичай відносять святилища загадкових Аргіїв, які щорічно в історичний час обходила урочиста процесія.

Давнє походження процесії Аргіїв однак є також сумнівним. Місто чотирьох кварталів топографічно і стратегічно не було цільним утворенням; до його складу не входили такі важливі в стратегічному відношенні і тісно з'єднані топографічно з територією стародавнього міста пункти, як Капітолій і Авентин. Тому, ймовірно, перші спроби серйозно зміцнити місто призвели до розширення його території, невідповідної до кількості населення, але необхідної зі стратегічної точки зору. Розміри цього нового укріпленого міста точно відомі, оскільки його зміцнення частково збереглися й до нашого часу: це — так звана Сервієва стіна, побудова якої римська історична наука помилково приписувала царя Сервію.

Римські історики називають сім царів, які правили в той період. Першим був Ромул, про якого говорилося вище. Другим — Нума Помпілій, який, на відміну від Ромула, управляв мирно і дав Риму перші закони, причому його радницею за легендою була німфа Егер. Третій цар — Тулл Гостілій, четвертий — Анк Марцій, п'ятий — Тарквіній Древній, потім Сервій Туллій і Тарквіній Гордий. Він, згідно з легендами, вступив на престол через вбивство попередника, правив жорстоко та врешті-решт був вигнаний з Рима (згідно з римськими істориками — у 510 році до нашої ери).

Після цього в Римі була встановлена республіканська система правління, у якій вирішальну роль грав сенат і два консули, що обиралися на рік.
Демографія

Населення за роками[4]:


Станом на 31 грудня 2010 року в муніципалітеті офіційно проживав 294 571 іноземець з 182 країн, серед них 108415 громадян країн Євросоюзу та 10770 громадян України.[5]


Релігія
Адміністративний поділ

Рим є однією з 8101 комун Італії, і є найбільшим як за площею так і за чисельністю населення. Він управляється мером, з 2013 року — Іньяціо Маріно, і міською радою. Місце міської ради на Капітолійському пагорбі у Палаці сенаторів. Це історична резиденція уряду в Римі. Місцеву адміністрацію в Римі зазвичай називають «Campidoglio» (Кампідольйо, укр. Капітолій), як і назва пагорба в римському діалекті.

Рим є столицею Італії і місцем перебування уряду Італії. Офіційна резиденція президента Італійської Республіки і прем'єр-міністра Італії. Обидві палати італійського парламенту та італійського Конституційного суду знаходиться в історичному центрі. Міністерства розкидані по всьому місту, вони, включаючи Міністерство закордонних справ, яке розташоване в Палаццо делла Фарнезіна, поруч з Олімпійським стадіоном.
План історичного центру Рима з його районами
Муніціпії

    До імператора Августа був поділений на 4 округи
    Імператором Августом поділений на 14 округів, кожен округ на квартали
    З VII століття — на 7 округів
    Тепер Рим поділений на 4 міських округи, 19 Муніціпій і 155 районів міста.

Старе місто (Municipio I) поділене на 22 райони, які не мають однак управлінських функцій:
N° 	Назва Району
	N° 	Назва Району
	N° 	Назва Району
	N° 	Назва Району
	N° 	Назва Району
I 	Монті 	II 	Треві 	III 	Колонна 	IV 	Кампо Марціо 	V 	Понте
VI 	Паріоне 	VII 	Реґола 	VIII 	Сант Евстахіо 	IX 	Пінья 	X 	Кампітеллі
XI 	Сант Анжело 	XII 	Ріпа 	XIII 	Трастевере 	XIV 	Борґо 	XV 	Есквіліно
XVI 	Людовісі 	XVII 	Саллюстіано 	XVIII 	Кастро Преторіо 	XIX 	Целій 	XX 	Тестацціо
XXI 	Сан Саба 	XXII 	Праті 	


Економіка
Банк Італії, Віа Нацьйонале

З 2005 р. ВВП у розмірі 94376 млн € (US $ 121,5 млрд)[6], місто виробляє 6,7 % від національного ВВП (більше, ніж будь-яке інше місто в Італії), а рівень безробіття знизився з 11,1 % до 6,5 % в період між 2001 і 2005 роками. Сьогодні він є одним з найнижчих з усіх європейських столиць Союзу[6].

Рим росте 4,4 % на рік і продовжує рости більш високими темпами в порівнянні з будь-яким іншим містом країни.[6] Це означає, що, якби би Рим був країною, він займав би 52-гу сходинку серед найбагатших країн світу за рівнем ВВП. Рим мав у 2003 році ВВП на душу населення в розмірі 29153 € (US $ 37412), який був другим в Італії (після Мілана), і становить понад 134,1 % від середнього рівня ВВП на душу населення у ЄС[7].

Хоча економіка Рима характеризується відсутністю важкої промисловості, тут в значній мірі домінують послуги, високотехнологічні компанії (ІТ, аерокосмічна, оборонна, телекомунікації), наукові дослідження, будівництво та комерційна діяльність (особливо в банківській справі), а також величезний розвиток туризму, який має дуже динамічне і надзвичайно важливе значення для її економіки.

Міжнародний аеропорт Рим Фьюмічіно, є найбільшим в Італії. У місті розташовані головні офіси більшості великих італійських компаній, а також штаб-квартири трьох з 100 найбільших компаній світу: Enel, Eni і Telecom Italia[8].

    Див. статтю: Міжнародний аеропорт імені Леонардо да Вінчі

Університети, національні радіо-, теле- і кіноіндустрія в Римі, також є важливими секторами економіки: Рим також є центром італійської кіноіндустрії, завдяки студіям Cinecittà , які працюють з 1930-х років. Місто також є центром для банківської і страхової справи, а також електроніки, енергетики, транспорту та аерокосмічної промисловості. Численні міжнародні компанії, штаб-квартири установ, міністерств, конференц-центри, спортивні споруди, музеї знаходяться в основних бізнес-районах Риму : Esposizione Universale di Roma (EUR); TORRINO (далі на південь від EUR); Magliana; Parco de' Medici-Laurentina і так звана Tiburtina долина уздовж стародавньої Via Tiburtina.
Транспорт

Рим має в своєму розпорядженні два сучасні міжнародні аеропорти — це Aeroporto internazionale Leonardo Da Vinci — аеропорт імені Леонардо да Вінчі і Ciampino aeroporto — аеропорт Чампіно (менший, в основному обслуговує чартерні рейси і рейси авіакомпаній-дискаунтерів).

Рим розташований в центрі кільцевої мережі автодоріг, які приблизно повторюють мережу доріг Стародавнього Риму, що починалися з Капітолійського пагорба і сполучав Рим зі всією імперією. У місті розвинена маршрутна мережа автобусів (350 маршрутів і більше 8000 зупинок) і трамваїв (39 км шляхів і 192 зупинки). У 2005 році було відновлено рух тролейбусів, існує тільки 1 лінія від вокзалу Терміні (маршрут 90).

У 1955 році був відкритий римський метрополітен, але на сьогоднішній день римське метро обмежується двома лініями, А і В, які перетинаються біля залізничного вокзалу Терміні. На 2005 рік загальна довжина ліній становила 38 км. На 2010 рік заплановано відкриття нової лінії В1, що сполучатиме лінію В з п'яццо Болонья. До 2015 року планується повністю завершити будівництво лінії C, а до 2035 — лінії D, але будівельні роботи часто припиняються через археологічні знахідки.

Оскільки Рим розташований в центрі півострова, він став головним залізничним вузлом в центральній Італії. Головний залізничний вокзал Рима, Терміні — один з найбільших в Європі, щодня він обслуговує більше 400 000 пасажирів. Друга за значенням залізнична станція, Тібуртіна, у цей час реорганізується під термінал для швидкісних поїздів.
Суспільство та культура

    Докладніше: Музеї Рима (перелік)

Прапор ЮНЕСКО 	Світова спадщина ЮНЕСКО, об'єкт №91
англ. • рос.
Туризм

Рим — одне з найвідвідуваніших міст світу. За різними рейтингами, Рим займає з 10[9] по 14[10] сходинки. В 2013 році в столиці Італії побували 6,71 млн туристів.[11]
Пам'ятки культури та архітектури

    Докладніше: Архітектура Риму

Файл:Cityscape of Rome (partial, seen from Pincio hill).oggВідтворити
Панорама міста
Римський Колізей
Римський Форум
Фонтан ді Треві
Пантеон
Собор Святого Петра
Ринок Траяна
Фонтан Баркачча
Міст Святого Ангела

    Римський Форум (Forum Romanum), економічний, політичний і релігійний центр древнього Риму
    Колізей (Colosseum), давньоримський амфітеатр
    Пантеон (Pantheon), давньоримська святиня всіх богів
    Замок Святого Ангела (Castel Sant' Angelo), спочатку слугував мавзолеєм Адріана, в епоху середньовіччя був перебудований в замок
    Собор Святого Петра (Basilica di San Pietro), найбільша церква у світі, центр католицизму (розміщений на території держави Ватикан)
    Площа Навона (Piazza Navona) з Фонтаном чотирьох рік роботи Джованні Лоренцо Берніні
    Площа Іспанії (Piazza di Spagna) та Іспанські сходи (Scalianta di Spagna). Іспанські сходи ведуть від розміщеного на площі Іспанії фонтану «Лодка» до церкви Трініта дей Монті (S. Trinita dei Monti)
    Вілла Боргезе (Villa Borghese) з розміщеним в ньому музеєм мистецтв
    П'яцца дель Пополо (Piazza del Popolo), з розміщеним на ній обеліском і фонтаном
    Вітторіано (Il Vittoraino), монумент на пам'ять про об'єднання Італії
    Іспанські сходинки — грандіозні барочні сходи.

Відомі римські фонтани

    Фонтан ді Треві (Fontana di Trevi), найвідоміший фонтан Риму
    Чотири фонтани
    Фонтан чотирьох рік
    Фонтан Баркачча
    Фонтан бджіл
    Фонтан черепах
    Фонтан Тритона
    Фонтан Діоскурів
    Аква Вірго

Палаци Риму

    Палаццо Канчеллерія
    Вілла Ада
    Вілла Доріа Памфілі
    Палаццо Доріа Памфілі
    Вілла Мадама
    Палаццо Мадама (Рим), тепер Сенат
    Вілла Фарнезіна
    Квіринальський палац
    Палаццо Барберіні
    Палаццо Венеція
    Палаццо Фарнезе
    Вілла Медічі

Університети

    Sapienza Університет Риму (італ. Sapienza Università di Roma) (заснований 1303)
    Папський університет святого Томи Аквінського (лат. Pontificia Universitas Studiorum a Sancto Thoma Aquinate in Urbe) (заснований 1580)
    Папський Григоріанський університет (лат. Pontificia Universitas Gregoriana , Universitas Gregoriana Societatis Jesu) (заснований у 1551).
    Університет Гульєльмо Марконі — приватний університет онлайнового навчання (заснований 2004 року).

Мости Риму

    Міст Святого Ангела
    Міст Віктора Емануїла II
    Міст Емілія
    Міст Фабрічіо
    Міст Честіо
    Мульвіїв міст

Спорт

Рим визначний спортивний центр. У 1960 році в місті проводилися XVII Літні Олімпійські ігри. У Римі популярні футбол, баскетбол, волейбол, існує багато спортивних клубів. Найвизначніші футбольні клуби Риму: «Рома» та «Лаціо» виступають у Серії А. Домашньою ареною для них є «Стадіо Олімпіко».
Освіта та наука

Римляни зуміли освоїти і переробити накопичений наукою різних країн потенціал і, розвиваючи його досягнути найзначніших результатів, особливо в тих науках, де можливе практичне застосування наукових досягнень.

У римській філософії найбільше позначився грецький вплив, тут не склалося жодного оригінального напряму. Популярність отримали насамперед морально-етичні вчення. Майже офіційною доктриною римської держави став стоїцизм, який бачив мету філософії в тому, щоб указати шлях на щастя. Великим представником цього напряму був Сенека. Він грав видну політичну роль при дворі імператора Нерона, але закінчилася його кар'єра трагічно. Запідозривши участь Сенеки в змові, Нерон змусив філософа покінчити життя самогубством. Сенека насамперед розробляв проблеми практичної моралі: подолання страху смерті, важливість стриманості, етична рівність людей, існування зумовлення. Філософська розробка такого кола ідей дозволяє вважати вчення Сенеки одним з джерел християнської етики.

Помітним внеском римської науки було створення цілого ряду енциклопедичних робіт, що систематизували знання, накопичені в різних сферах. Так, основні ідеї античної матеріалістичної думки про атоми, про смертність душі, незалежність природи від волі богів викладає Тіт Лукрецій Кар в науково-просвітницькій поемі «Про природу речей».

Класична праця з географії належить Страбону, що зібрав в своїй «Географії» всі відомі тоді зведення про країни і народи — від Британії до Індії. Птолемей, узагальнюючи астрономічні спостереження, розробив геоцентричну модель світу, згідно з якою навколо шаровидної Землі обертаються Сонце і інші планети. Ця модель залишалася пануючою аж до Нового часу. Найбільшою фігурою античної медицини і незаперечним авторитетом протягом подальшого тисячоліття був Гален, що вивчав нервову систему, спинний мозок. Галену належить перша в історії науки концепція кровообігу.

З урахуванням особливого відношення римлян до своєї держави зрозуміла та виняткова роль, яку грала історична наука. У Древньому Римі історики, як правило, займали високе суспільне положення і активно брали участь в політичному житті. Історичні твори належать перу Юлія Цезаря («Записки про галльську війну»). Близький до Октавіана Августа був Тіт Лівій, твори якого є часто єдиним джерелом для вивчення цілих періодів в історії раннього Риму. Тацит намалював картину римської історії часів імперії, приділивши значне місце опису варварських племен, що нападали на Рим, згадавши серед інших і венедів (одна з назв слов'янських племен у старовину). До цього дня одним з найвидатніших істориків світу, що читаються залишається Плутарх, що обрав морально-філософський жанр історичного портрета. У своїх «Порівняльних життєписах» він відшукує паралелі в грецькій і римській історії через розгляд біографій людей, що прославилися.

Виключно значущим і оригінальним внеском Древнього Рима в світову наукову традицію є створення юриспруденції. Римське право і зараз обов'язково входить в навчальний план всіх вищих навчальних закладів, що готують юристів. Перші закони були письмово оформлені в ході боротьби плебеїв з патриціами у часи ранньої республіки і знаменували перемогу рівності політичних прав всіх громадян Рима. Так звані «Закони 12 таблиць», що З'явилися в результаті заклали підмурівок римського законодавства.

У Римі діяла сувора система судочинства. У часи пізньої республіки і імперії, коли в закони часто вносилися зміни, виникла система сповіщення громадян про закони, що приймаються. У час правління Юлія Цезаря на центральну площу виставляли гіпсову дошку з інформацією про військові перемоги і урядові акти і рішення «Щоденні відомості римського народу» (своєрідний прообраз газет). Копії розсилалися по державі, у всі провінції. Серед тих, хто вніс важливий внесок в розвиток юриспруденції — Марк Туллій Цицерон — видатний оратор, автор ряду робіт з філософії держави, послідовний прихильник демократичного правління, він безуспішно намагався відтворити республіку після вбивства Цезаря.